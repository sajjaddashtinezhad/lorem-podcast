---
title: "هرگز سازش نکنید"
subtitle: "کریس واس"
date: "2024-10-13"
slug: "never-split-the-difference"
description: "کتاب هرگز سازش نکنید، نتیجه‌ی ۲۴ سال تجربه‌ی کریس واس به عنوان معامله‌گر ارشد FBI بوده و در آن به صورت کامل تکنیک‌های مذاکره و معامله را تشریح می‌کند."
iframe: 's'
type: "book"
hero_image: "./Never-split-the-difference.png"
hero_image_alt: "Never Split The Difference book - Chris Voss"
---

نویسنده‌ی کتاب، کریس واس، سال‌های سال به عنوان معامله‌کننده‌ی ارشد FBI، مسئولیت مکالمه با سارقان بانک، گروگان‌گیرها و تروریست‌ها را به عهده داشت و این وظیفه‌ی خطرناک او را به یک متخصص در حوزه‌ی معامله تبدیل کرد. زمانی که جان انسان‌ها به نوع معامله‌ی یک شخص بستگی دارد، می‌توان متصور بود فرد تا چه حد مجبور به کسب تخصص و عمیق شدن در این هنر خواهد بود.
<br />
کتاب «هرگز سازش نکنید» در حقیقت نتیجه‌ی ۲۴ سال تجربه‌ی کریس واس در پلیس FBI بوده و نویسنده تجربیات و اصول مختلفی که در شغل تخصصی خود مورد استفاده قرار می‌داده را در این کتاب به صورت کامل شرح می‌دهد. زندگی عادی ما سراسر پر از معامله است، صحبت با مدیر، یا کارمند، فرد پشت پیشخوان فروشگاه، صحبت با همسر، همه و همه به نوعی معامله هستند و توانایی بهتر در این هنر اساسی زندگی می‌تواند به موفقیت ما در زندگی کاری و عاطفی کمک بسیاری کند. این کتاب شما را با تعریف معامله، اصول کلی که باید رعایت کنید و بایدها و نبایدهای معامله به صورت کامل آشنا می‌سازد. مثال‌های بسیاری از شغل حرفه‌ای کریس واس در این کتاب وجود دارد که می‌تواند کاربرد این اصول را در زندگی واقعی به شما نشان دهد.
<br />
در ضمن نویسنده‌ی کتاب، کریس واس، بخش‌های بسیاری از کلاس‌های آموزشی خود را در حوزه‌ی معامله در کانال یوتیوبی خود قرار داده و همچنین با یک جستجوی ساده‌ی نام انگلیسی نویسنده (Chris Voss) می‌توانید مصاحبه‌های بسیاری را در یوتیوب او پیدا کنید که بسیاری از این مفاهیم را به صورت کامل توضیح می‌دهند.